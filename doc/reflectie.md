# Reflectie CSD2C
Tijdens dit project is niet alles soepel verlopen. Er was her en der moeite met communicatie, sommige afspraken werden niet nagekomen en soms werd er weken geen voortgang uitgewisseld.

Daarnaast zijn we ook flink gehinderd door technische obstakels. In de eerste plaats natuurlijk het niet hebben van een oscilloscoop, maar toen ik die eindelijk ter beschikking had liepen we tegen veel meer dingen aan. Ondertussen had Ira het blok CSD laten vallen, en stond ik er technisch gezien alleen voor.

Uiteindelijk heb ik ervoor gekozen om als eindproduct geen hardwaremodule meer te maken, maar me te richten op het algoritme dat de kern van het project vormt. Hierdoor heb ik het project af kunnen ronden voor de deadline van de herkansingsweek. Het bouwen van een hardwaremodule staat nog wel op de agenda, maar aangezien ik voor technische hulp [afhankelijk ben van het Teensy-forum](https://forum.pjrc.com/threads/67120-Using-TDA1543A-with-Teensy-4-0), leek het mij niet wenselijk om hierop te blijven wachten.

Wel heb ik er de afgelopen maanden erg veel tijd in gestoken, waarvan een groot deel is gaan zitten in onderzoek naar hardware-ontwerp en het uitwerken van het concept. In totaal heb ik in dit project tenminste 80 uur gestopt.